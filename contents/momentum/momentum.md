---
title: "What is momentum?"
date: "2017-08-10"
tags: ['Momentum']
featuredImage: '../images/acceleration0.jpg'
---
တစ်နာရီ ၁၀ မိုင်နှုန်းနဲ့လာတဲ့ စက်ဘီးတစ်ဘီး သစ်ပင်ကို ဝင်တိုက်တာနဲ့ တစ်နာရီ ၁၀ မိုင်နှုန်းနဲ့ မောင်းလာတဲ့ ကားတစ်စီး သစ်ပင်ဝင်တိုက်တာ၊ ဘယ်သူက အားပိုပြင်းမလဲ။ တစ်နာရီ ၁၀ မိုင်နှုန်းနဲ့ မောင်းလာတဲ့ ကားအသေးလေးနဲ့ တစ်နာရီ ၁၀ မိုင်နှုန်းနဲ့မောင်းလာတဲ့ ကုန်တင်ကားဆိုရင်ရော၊ ဘယ်သူက တိုက်အားပိုပြင်းမလဲ။ အဖြေကို မင်းတို့လည်း ရိပ်မိမှာပါ။ စက်ဘီးနဲ့ ကားဆို ကားက တိုက်အားပိုပြင်းမယ်။ ကားအသေးနဲ့ ကုန်တင်ကားကြီးဆို ကုန်တင်ကားက ပိုအားပြင်းမယ်။ Why? ဘာဖြစ်လို့လဲ။ အရွယ်အစားကွာလို့ပေါ့။ ဒါဆို နောက်တစ်မျိုး စဉ်းစားကြည့်ရအောင်။ တစ်နာရီ ၁၀ မိုင်နှုန်းနဲ့ မောင်းလာတဲ့ ကုန်တင်ကားကြီးနဲ့ တစ်နာရီ မိုင် ၄၀ နှုန်းနဲ့ ကုန်တင်ကားဆိုရင်ရော .. အဖြေက ဘယ်လိုဖြစ်သွားမလဲ။ အရွယ်အစားအတူတူဖြစ်ပေမယ့် မိုင် ၄၀ နှုန်းနဲ့မောင်းလာတဲ့ ကားက ဝင်တိုက်ရင် 'အုန်းခနဲ' နေမှာပဲ။ ဟုတ်လား။ အဲဒီဖြစ်လာမယ့် အားအရှိန်ကို အဟုန်(momentum)လို့ခေါ်တယ်။

ဒါဆို ဖြစ်လာမယ့် အဟုန်ဆိုတာ အရွယ်အစားပေါ်မှာလည်း မူတည်တယ်။ သူလာတဲ့အမြန်နှုန်းပေါ်မှာလည်း မူတည်တယ်ဆိုတာ ထင်ရှားပြီ။ အမြန်နှုန်းတူရင် အရွယ်အစားကြီးတဲ့ကောင်က အဟုန်မိုများမယ်။ အရွယ်အစားတူရင်အမြန်နှုန်းများတဲ့ကောင်က အဟုန်ပိုများမယ် ..ဟုတ်လား။ တိတိကျကျပြောရရင် အရွယ်အစားဆိုတာ ဒြပ်ထု(mass)ကိုပြောတာ၊ အမြန်နှုန်းဆိုတာ အလျင် (velocity)ကိုပြောတာ။ ဆိုတော့ အဟုန်ဆိုတာ mass နဲ့ velocity ပေါ်မှာ တိုက်ရိုက်အချိူးကျတယ်ပေါ့။ အဟုန်ကို P လို့ သင်္ကေတပြုမယ်ဆိုရင် -